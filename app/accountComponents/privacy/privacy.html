<div class="text-justify text-sm" >
     <div class="text-center">به نام خدا</div>
    <p>
        استفاده از سرویس پوشه بر بستر اینترنت، مستلزم تبادل برخی اطلاعات بین استفاده‌کنندگان و سامانه می‌باشد. استفاده
        شما از سرویس پوشه، به معنای اعتماد شما به ما، یعنی
        <b>شرکت تجارت همراه روناش</b>
        به عنوان ارائه‌دهنده سرویس پوشه است که از این به بعد به اختصار شرکت نامیده می شود. بنابراین لازم است که اطلاعات
        کافی در این مورد داشته باشید، که این سند قصد دارد به طور شفاف برای شما بیان کند چه اطلاعاتی ممکن است از شما
        دریافت شود، چرا این اطلاعات از شما دریافت می‌شود، و از این اطلاعات چگونه استفاده می گردد. در نتیجه شما با مطالعه
        این سند، با شرایط مربوط به دریافت اطلاعات شخصی و حفظ حریم خصوصی خود در استفاده از سرویس پوشه آشنا خواهید شد.
    </p>
    <ol>
        <li>
            <h5>اطلاعات دریافتی و علت جمع‌آوری آنها</h5>
            <p>
                شما به عنوان توسعه‌دهنده نرم‌افزارهای تلفن همراه، از سامانه پوشه برای ارتقای قابلیت‌های نرم‌افزارهای خود
                در گرفتن ارتباط با کاربرانتان استفاده می‌کنید. بنابراین اطلاعاتی از شما که ممکن است توسط سامانه پوشه جمع
                آوری شود در دو دسته کلی می‌باشد:
            </p>
            <ul>
                <li>
                    اطلاعات شخصی مربوط به خودتان
                </li>
                <li>
                    اطلاعات شخصی مربوط به کاربران نرم‌افزارهای شما
                </li>
            </ul>
            <p>
                در این قسمت، اطلاعاتی که در هر یک از دو دسته ممکن است جمع‌آوری شود، به طور شفاف و کامل توضیح داده شده و
                دلیل جمع‌آوری آنها نیز ارائه می‌گردد.
            </p>
            <ol>
                <li>
                    <h6>اطلاعات شخصی مربوط به خودتان</h6>
                    <ol>
                        <li>
                            <h6>اطلاعاتی که شما به سامانه می‌دهید</h6>
                            <p>
                                شما جهت ورود به سامانه پوشه، باید در آن ثبت‌نام نمایید که برای این کار، باید آدرس ایمیل
                                صحیح خود را در اختیار سامانه قرار دهید.
                            </p>
                            <p>
                                همچنین ممکن است برای مسائل امنیتی، اطلاعاتی نظیر شماره تلفن یا آدرس معتبر هم از شما
                                دریافت شود، که در مواردی که تغییراتی اساسی در حساب کاربری شما بخواهد انجام شود، در صورت
                                لزوم با ایمیل یا تلفن یا نامه، بتوانیم با گرفتن تایید شفاهی یا کتبی از شما ایمنی را بالا
                                برده، و مطمئن شویم که شخص شما در حال اعمال تغییرات است. همچنین این مسیرهای ارتباطی ممکن
                                است جهت اطلاع‌رسانی به شما در مورد تغییرات مهم صورت گرفته در سامانه یا شرایط مربوط به
                                آن، مورد استفاده قرار گیرد.
                            </p>
                            <p>
                                در مواردی که لازم باشد مبالغی به شما، یا توسط شما پرداخت شود، با توجه به قوانین اداره
                                امور مالیاتی و دیگر بخش های کشور، ممکن است که لازم باشد برخی اطلاعات شخصی مانند شماره
                                ملی، نام و نام خانوادگی هم از شما درخواست شود.
                            </p>
                            <p>
                                همچنین تمام محتواهایی که شما در سامانه تولید نموده یا آن را در سامانه قرار می‌دهید،
                                مانند نرم‌افزارهایتان و مشخصات آنها، پیام‌هایتان، و موارد دیگر، در سرورهای ما ذخیره
                                می‌شود تا اطلاعات و محتواهای شما همواره در دسترس شما و قابل استفاده برای شما باشد، و
                                همچنین ساماندهی اطلاعات و خدمات سامانه، و نیز حفظ امنیت و جلوگیری از تقلب‌ها برای ما
                                میسر شود.
                            </p>
                        </li>
                        <li>
                            <h6>اطلاعاتی که به صورت خودکار جمع‌آوری می‌شود</h6>
                            <p>
                                هنگام استفاده شما از خدمات سامانه، ممکن است اطلاعاتی نظیر دستگاه و نرم‌افزاری که از طریق
                                آن وارد سامانه شده‌اید، سیستم عامل دستگاهتان، آی‌پی و موقعیت مکانی شما و صفحه قبلی که از
                                طریق آن وارد سامانه شد ه‌اید، جمع‌آوری شود. این امر جهت افزایش ایمنی و جلوگیری از نفوذ
                                به حساب کاربری شما توسط دیگران، صورت می‌گیرد.
                            </p>
                            <p>
                                همچنین برای جمع‌آوری اطلاعات مربوط به نحوه استفاده شما از خدمات سامانه، ممکن است از
                                کوکی‌ها و فناوری‌های مشابه استفاده نماییم و سابقه فعالیت‌های شما را در سرورهای خود ذخیره
                                نماییم، تا بتوان بر اساس آن، سهولت بیشتری در استفاده شما از خدمات سامانه و پر نمودن
                                قسمت‌های مختلف ایجاد نمود.
                            </p>
                            <p>
                                مادامی که حساب کاربری شما موجود باشد، این اطلاعات حفظ می شوند، و در صورتی که شما خود
                                اقدام به حذف حساب کاربری خود نمایید، این اطلاعات از روی فضاهای ذخیره سازی ما حذف خواهد
                                شد، که بسته به شرایط فنی و مسائل اجرایی، ممکن است حذف کامل آنها از روی سرورها و حافظه
                                های پشتیبان به تدریج صورت پذیرد. البته همچنان به دلیل مسائل فنی و امنیتی، سابقه فعالیت
                                ها در گزارشات عملکردی باقی خواهد ماند.
                            </p>
                        </li>
                    </ol>
                </li>
                <li>
                    <h6>اطلاعات مربوط به کاربران شما</h6>
                    <p>
                        در اثر استفاده شما از سامانه، کاربران نرم‌افزارهای شما با سامانه مرتبط شده، و از این طریق شما
                        می‌توانید با آنها ارتباط برقرار کنید. ما اطلاعات مختلفی را از کاربران شما دریافت می‌کنیم که بخش
                        مهمی از خدمات سامانه، ارائه آمارهای مربوط به کاربرانتان به شما می‌باشد. البته برخی از این
                        اطلاعات در صورتی که شما مجوزهای مربوطه را در نرم‌افزار خود قرار داده باشید، و تنظیمات دستگاه
                        کاربر نیز امکان دریافت آنها را فراهم آورد، قابل جمع‌آوری از کاربران شما خواهد بود. همچنین مالکیت
                        تمامی این اطلاعات متعلق به شما بوده، و در نتیجه اخذ مجوزهای لازم از کاربرانتان، بر عهده شما
                        می‌باشد.
                    </p>
                    <ol>
                        <li>
                            <h6>مشخصات عمومی دستگاه و کاربر</h6>
                            <p>
                                هر فردی که نرم‌افزاری از شما را در دستگاه خود نصب کند که آن نرم‌افزار را در سامانه پوشه
                                قرار داده و مراحل نصب پوشه در آن را به درستی پیموده‌اید، با نصب نرم‌افزار و ارتباط با
                                اینترنت، به سرورهای ما متصل می‌شود. به این ترتیب اطلاعاتی از دستگاه وی، شامل شناسه
                                دستگاه، برند و مدل و اندازه صفحه دستگاه، لیست نرم‌افزارهای روی دستگاه و اطلاعاتی مانند
                                زمان نصب یا بروزرسانی یا حذف آنها یا فروشگاهی که نرم افزار از آن دریافت شده است یا تعداد
                                دفعات استفاده از آنها، وضعیت اینترنت و اپراتور آن، و حسابهای کاربری تعریف شده روی دستگاه
                                توسط ما دریافت می‌گردد. این مشخصات نوعا جهت ارائه برخی اطلاعات به شما جمع‌آوری می‌شود،
                                که بتوانید برآوردی از نوع کاربرانتان، علاقمندی‌های آنها، و اینکه نوعا نرم‌افزار شما روی
                                چه دستگاههایی اجرا می‌شود، به دست آورید. همچنین برخی از این اطلاعات، برای خدمات سامانه
                                مورد نیاز است، مانند شناسه دستگاه که جهت ارسال اعلان آزمایشی لازم است، و یا برخی اطلاعات
                                دیگر مانند مکان و میزان استفاده از نرم‌افزار، که در فیلتر کردن گیرندگان اعلان‌ها مورد
                                استفاده قرار می‌گیرد.
                            </p>
                            <p>
                                این اطلاعات، ممکن است در طول زمان استفاده کاربر از نرم‌افزار شما نیز به طور متناوب
                                دریافت شود، تا در صورت تغییر در برخی موارد، مشخصات موجود بروز شود.
                            </p>
                        </li>
                        <li>
                            <h6>مکان</h6>
                            <p>
                                برای اینکه شما بتوانید بر اساس موقعیت مکانی کاربرانتان به آنها اعلان ارسال کنید، لازم
                                است که موقعیت مکانی آنها دریافت شود. لذا به طور متناوب، سامانه سعی می‌کند که مکان
                                کاربران را دریافت نموده و ذخیره نماید. با توجه به نوع نیاز موجود در ارسال اعلان به صورت
                                منطقه‌ای، به طور معمول مکان کاربران به صورت حدودی دریافت می‌شود. اما چنانچه در مواردی از
                                خدمات، نیاز به دریافت مکان دقیق کاربران باشد، در صورت وجود دسترسی مربوطه، مکان دقیق
                                کاربران نیز دریافت خواهد شد.
                            </p>
                        </li>
                        <li>
                            <h6>عملکرد کاربر</h6>
                            <p>
                                ارسال اعلان، امکان ارتباط شما با کاربر را فراهم می‌آورد. اما برای اینکه شما بتوانید
                                بازخوردی از نحوه برخورد کاربر با نرم‌افزار یا اعلان‌های ارسالی خود، داشته باشید، و
                                احیانا بر اساس آن، بتوانید نرم‌افزار یا سیاست‌های اجرایی خود را ارتقا دهید، لازم است که
                                از نحوه عملکرد کاربر در نرم‌افزار خود نیز مطلع شوید. لذا، اطلاعاتی مانند دفعاتی که کاربر
                                نرم‌افزار شما را باز نموده، میزان استفاده او از نرم‌افزار شما، رد یا کلیک اعلان‌های
                                رسیده به او، و کلیک دکمه‌های اعلان‌ها، همواره از کاربر دریافت شده و ذخیره می‌شود. ارائه
                                بخشی از خدمات سامانه نیز مبتنی بر برخی از این داده‌ها است. مانند ارسال اعلان به افرادی
                                که زیاد از نرم‌افزار استفاده کرده‌اند، یا به کسانی که کم استفاده کرده‌اند.
                            </p>
                        </li>
                        <li>
                            <h6>کارکرد نرم‌افزار</h6>
                            <p>
                                علاوه بر اینکه اطلاعات مربوط به نحوه استفاده کاربران از نرم‌افزار، شما را در ارتقای
                                نرم‌افزار خود یاری می‌دهد، اطلاعات مربوط به نحوه کارکرد خود نرم‌افزار نیز، در این زمینه
                                حائز اهمیت است. همچنین نرم‌افزار شما برای استفاده از سامانه پوشه همواره شامل قسمتی که ما
                                در اختیار شما قرار می‌دهیم می‌باشد. لذا اطلاعاتی مانند زمان نصب برنامه، و نحوه تعامل کد
                                شما با کد ما، و خطاهای رخ داده در هنگام اجرای کد مربوط به ما، همواره توسط سامانه دریافت
                                و ذخیره می‌شود، تا امکان عیب‌یابی و رفع مشکلات سامانه را برای ما فراهم آورده، و موجب
                                عملکرد بهتر نرم‌افزار شما بشود. همچنین برخی اطلاعات مربوط به کارکرد خود برنامه نیز ممکن
                                است در پاره‌ای موارد جمع‌آوری شده و جهت ارتقای نرم‌افزار، به شما ارائه شود.
                            </p>
                        </li>
                    </ol>
                </li>
            </ol>
        </li>
        <li>
            <h5>نحوه استفاده از اطلاعات جمع آوری شده</h5>
            <p>
                به طور کلی اطلاعات جمع‌آوری شده، جهت ارائه، حفظ، و بهبود خدمات سامانه، و توسعه خدمات جدید مورد استفاده
                قرار می‌گیرد.
            </p>
            <p>
                برای مثال،‌ اطلاعات حاصل از کوکی‌ها و سوابق عملکردهای شما، ممکن است برای سفارشی‌سازی محتواهای موجود در
                حساب کاربری‌تان، ارائه پیشنهادهای متناسب جهت پر کردن قسمتهای مختلف فرمهای سامانه مورد استفاده قرار گیرد.
            </p>
            <p>
                اطلاعات مربوط به تراکنش‌های مالی ما با شما، در امور حقوقی و تسویه حساب‌های مالیاتی مورد استفاده قرار
                می‌گیرد.
            </p>
            <p>
                اطلاعات جمع‌آوری شده از کاربران شما، همواره مورد تجزیه و تحلیل قرار می‌گیرد، و بر اساس آن، و اطلاعاتی که
                از شما جمع‌آوری شده است، ممکن است نمودارها و آمارهایی که احتمال مفید بودن آنها برای شما برود تهیه شود.
                همچنین ممکن است برخی آمارهای کلی از اطلاعات کاربران شما یا مجموع کاربران، یا مجموع توسعه‌دهندگان، تهیه
                شود که امکان بهره‌برداری عمومی آنها وجود داشته باشد. به علاوه ممکن است با استفاده از نتایج حاصل از تجزیه
                و تحلیل اطلاعات کاربران شما، پیشنهاداتی در مورد نحوه تعامل با کاربرانتان، یا محتواهای متناسب با شما یا
                کاربرانتان، به شما پیشنهاد شود.
            </p>
            <p>
                همچنین، ممکن است که ما با حفظ کامل حریم خصوصی شما و کاربرانتان، بدون اینکه اطلاعات فردی یا اطلاعات قابل
                شناسایی از شخصی در اختیار دیگران قرار گیرد، نتایج حاصل از تجزیه و تحلیل اطلاعات موجود را به صورت هدفمند
                و قابل استفاده برای موسسات یا کسب و کارهای مختلف درآورده، و به صاحبان آنها ارائه کنیم، و یا از این
                اطلاعات، جهت ارائه سرویس‌های دیگر استفاده نماییم.
            </p>
            <p>
                ما همواره قبل از استفاده از اطلاعات با هدفی غیر از موارد عنوان شده در این سند، رضایت شما را در مورد آن
                اخذ خواهیم کرد.
            </p>
        </li>
        <li>
            <h5>اشتراک و امنیت اطلاعات</h5>
            <p>
                ما نهایت تلاش خود را در حفظ اطلاعات شما، و جلوگیری از دسترسی‌های غیرمجاز به آنها به عمل می‌آوریم. البته
                با توجه واقعیت‌های حاکم بر فضای مجازی، همواره امکان خطر وجود دارد، لذا چنانچه درز اطلاعاتی رخ دهد که علی
                رغم همه تلاش‌های صورت گرفته، ما نتوانیم جلوی آن را بگیریم، مسئولیتی متوجه ما نخواهد بود.
            </p>
            <p>
                همچنین، اطلاعات شما و اطلاعات کاربران شما که از طریق سامانه جمع‌آوری شده و با حساب کاربری شما مرتبط
                می‌شود، به عنوان اطلاعات شخصی شما تلقی شده، و هرگز با دیگران به اشتراک گذاشته نمی‌شود، مگر در موارد زیر:
            </p>
            <ol>
                <li>
                    <h6>با کسب رضایت از شما</h6>
                    <p>
                        اگر شما خود اعلام رضایت نموده باشید که اطلاعات مربوط به شما، با افراد حقیقی یا حقوقی خارج از
                        شرکت به اشتراک گذاشته شود، ما ممکن است که این کار را انجام دهیم.
                    </p>
                </li>
                <li>
                    <h6>جهت پردازش اطلاعات</h6>
                    <p>
                        اگر پردازش اطلاعات شما، مستلزم آن باشد که اطلاعات در اختیار جایی خارج از شرکت قرار گیرد، در این
                        صورت ما اطلاعات جمع‌آوری شده را در اختیار افراد حقیقی یا حقوقی قابل اطمینانی قرار می‌دهیم که بر
                        اساس دستورالعمل‌ها و سیاست‌های حفظ حریم خصوصی ما، و سایر اصول امنیتی و محرمانگی، صرفا اطلاعات را
                        پردازش نمایند و هیچ گونه استفاده دیگری از آن ننمایند. در این صورت، همچنان حفظ حریم خصوصی شما طبق
                        این سند، بر عهده ما بوده، و ما متعهد هستیم که اطلاعات شما از طریق این همکاران ما مطابق مفاد این
                        سند، در اختیار دیگران قرار نگیرد.
                    </p>
                </li>
                <li>
                    <h6>به دلایل حقوقی</h6>
                    <p>
                        چنانچه ما مطمئن شویم که دسترسی به اطلاعات شخصی شما توسط افراد دیگر به طور منطقی لازم یا مجاز
                        است، در موارد زیر ممکن است اطلاعات شخصی شما را با افراد حقیقی یا حقوقی خارج از شرکت به اشتراک
                        بگذاریم:
                    </p>
                    <ul>
                        <li>
                            اجرای هر گونه قانون قابل اجرا، یا مقررات یا احکام حقوقی، قضایی، یا حکومتی لازم الاجرا.
                        </li>
                        <li>
                            اجرای شرایط استفاده از سرویس که جهت شناسایی تخلفات و انجام بازرسی‌ها، قابل اعمال باشد.
                        </li>
                        <li>
                            شناسایی یا جلوگیری از کلاهبرداری، یا مشکلات ایمنی و فنی، یا مقابله با آنها.
                        </li>
                        <li>
                            محافظت از حقوق یا دارایی‌ها یا ایمنی شرکت، یا کاربران سامانه، یا عموم افراد، به گونه‌ای که
                            طبق مقررات و قوانین ضروری یا مجاز باشد.
                        </li>
                    </ul>
                </li>
            </ol>
            <p>
                در ضمن، همواره ممکن است که اطلاعات غیرشخصی، یا اطلاعاتی که غیر قابل شناسایی فردی هستند را به صورت عمومی،
                با طرفهای قرارداد خود، مانند ناشران، تبلیغ‌کنندگان، و پژوهشگران به اشتراک بگذاریم. مثلا ممکن است برخی
                آمارهای مربوط به نوع رفتار عمومی کاربران در مواجهه با اعلان‌ها را به صورت عمومی به اشتراک بگذاریم.
            </p>
            <p>
                اما درون شرکت، فقط کارکنانی که مسئولیت کاری آنها ایجاب می‌کند که به اطلاعات شخصی کاربران دسترسی داشته
                باشند، چنین امکانی برایشان فراهم می‌شود. به علاوه این کارکنان تابع مقررات جدی حفظ و محرمانگی اطلاعات
                هستند، که در صورتی که نتوانند مقررات امنیتی لازم را رعایت نمایند، از کار برکنار شده، یا مورد تنبیه و
                توبیخ قرار می‌گیرند.
            </p>
            <p>
                همچنین در صورت ادغام شرکت با مجموعه‌های دیگر، یا فروش دارایی‌ها یا متعلقات آن که مستوجب انتقال اطلاعات
                به مجموعه جدید باشد،‌ همواره محرمانگی اطلاعات شخصی را حفظ می‌نماییم و چنانچه انتقال اطلاعات مستوجب اعمال
                سیاست‌های جدید و به کلی متفاوت با قبل در حفظ حریم خصوصی باشد، مراتب را به کاربران مربوطه اطلاع‌رسانی
                نموده و تاییدیه‌های لازم را از ایشان اخذ خواهیم نمود، که در صورت عدم موافقت، اطلاعات ایشان منتقل نخواهد
                شد.
            </p>
            <p>
                به علاوه، چنانچه به هر دلیلی سامانه پوشه متوقف شده یا تصمیم بر عدم خدمت‌رسانی آن به صورت کلی گرفته شود،
                ما سعی می‌کنیم که از راههای منطقی و ممکن، اطلاعات کاربران شما را حفظ کرده و به نحو مقتضی به شما انتقال
                دهیم که در صورت لزوم، جهت استفاده‌های بعدی به کار گیرید.
            </p>
        </li>
        <li>
            <h5>نگهداری و حذف اطلاعات</h5>
            <p>
                به طور مستمر از تمامی اطلاعاتی که به سرورهای ما می رسد، و جهت بهره برداری های بعدی، به صورت داده اولیه،
                یا بروزرسانی داده های قبلی، در حافظه سرورهای ما ذخیره می گردد، پشتیبان گرفته می شود. همچنین برای بالا
                بردن ضریب اطمینان، ممکن است چندین نسخه پشتیبان از آنها تهیه شده، و در طول زمان حفظ شود. به علاوه، تمامی
                فعالیت هایی که در مجموعه سامانه پوشه رخ می دهد، چه فعالیتهای کاربران، و چه فعالیت هایی که سامانه خود
                انجام می دهد، همگی توسط زیرسامانه های نظارتی ثبت شده و به صورت گزارش سوابق عملکرد ذخیره می گردد. اطلاعات
                ذخیره شده روی سرورها، جهت استفاده برخط کاربران و اجزای سامانه مورد استفاده قرار گرفته، و اطلاعات ذخیره
                شده در پشتیبان ها، جهت بازیابی اطلاعات سرور در صورت بروز مشکل نگهداری می شود. گزارشات عملکردی هم، جهت
                بهره برداری در امور فنی و امنیتی، عیب یابی، رفع مشکلات و دیگر امور اجرایی حفظ می شود.
            </p>
            <p>
                به این ترتیب، در صورتی که شما محتواهای موضوع بند 1.1.1 را، که محتواهایی هستند که خود به سامانه اضافه
                نموده اید، حذف نمایید، ما هم آنها را از روی حافظه های خود حذف می‌نماییم، که فرآیند حذف این اطلاعات از
                روی سرورها و حافظه‌های پشتیبان ما ممکن است بلافاصله، یا بسته به مسائل فنی و الزامات اجرایی با تاخیر
                زمانی صورت پذیرد. همچنین، در برخی موارد، ممکن است ما اطلاعات حذف شده توسط شما را، تا مدت محدودی حفظ
                نماییم، تا بتوانیم امکان بازیابی آن را برای شما فراهم کنیم. همچنین در تمامی این موارد، ممکن است که تمام
                سابقه فعالیت‌ها و حذف و اضافه‌ها، جهت مسائل فنی و امنیتی، ارتقای قابلیت‌های سامانه، و عیب‌یابی و رفع
                مشکلات، در گزارشات عملکردی ما باقی بماند.
            </p>
            <p>
                اما در مورد اطلاعاتی که سامانه از فعالیت شما جمع آوری می کند، که موضوع بند 1.1.2 است، مادامی که حساب
                کاربری شما موجود باشد، این اطلاعات حفظ می شوند، و در صورتی که شما خود اقدام به حذف حساب کاربری خود
                نمایید، این اطلاعات از روی فضاهای ذخیره سازی ما حذف خواهد شد، که بسته به شرایط فنی و مسائل اجرایی، ممکن
                است حذف کامل آنها از روی سرورها و حافظه های پشتیبان به تدریج صورت پذیرد. البته همچنان به دلیل مسائل فنی
                و امنیتی، سابقه فعالیت ها در گزارشات عملکردی باقی خواهد ماند.
            </p>
            <p>
                لکن اطلاعات جمع آوری شده از کاربران شما، که موضوع بند 1.2 می باشد، با توجه به اینکه اطلاعاتی هستند که در
                سرورهای ذخیره داده ما، به صورت مرتبط با فرد کاربر نرم افزار ذخیره می شوند، و مجموع اطلاعاتی که از هر
                کاربر جمع آوری می شود، لزوما فقط از طریق نرم افزار شما نبوده، و اطلاعات او، از طریق مجموعه نرم افزارهایی
                که وی روی گوشی خود داشته و آنها از سامانه پوشه استفاده می کنند، جمع آوری شده و سپس بهینه گشته و در حافظه
                سرورهای ما ذخیره می شوند، چنانچه شما نرم افزار خود را از روی سامانه حذف نمایید، امکان حذف تمامی اطلاعات
                جمع آوری شده از کاربران آن نرم افزار شما در سامانه پوشه، وجود ندارد. زیرا امکان اشتراک این اطلاعات با
                توسعه دهندگان دیگر وجود دارد. اما، چنانچه شما یک نرم افزار خود را از سامانه پوشه حذف نمایید، تمامی
                ارتباطات اطلاعات جمع آوری شده از کاربران آن نرم افزارتان، با شما، در سامانه پوشه حذف خواهد شد. مگر در
                شرایطی که امکان بازیابی اطلاعات برای شما فراهم شده باشد، که در این صورت، تا زمان محدودی، اطلاعات مربوط
                به این ارتباطات داده ها حفظ شده، و در صورت عدم اقدام شما به بازیابی اطلاعات نرم افزار خود، آن ارتباطات
                برای همیشه حذف خواهد شد. همچنین، به هر حال در صورتی که شما یک نرم افزار را از سامانه حذف نمایید، جمع
                آوری اطلاعات از کاربران آن نرم افزار و هر گونه ارتباط با ایشان که از کانال نرم افزار حذف شده شما بوده
                باشد، توسط سامانه پوشه متوقف خواهد شد.
            </p>
        </li>
        <li>
            <h5>پذیرش و اعمال شرایط</h5>
            <p>
                استفاده شما از سرویس پوشه، به منزله پذیرش این سیاست‌ها می‌باشد. همچنین ممکن است در برخی برنامه‌های واسط،
                صفحه گرفتن تایید در مورد این سند به شما ارائه شود، که تایید آن، به منزله پذیرش این سیاست‌های آمده در این
                سند است.
            </p>
            <p>
                همچنین، ما نیز خود را متعهد به مفاد این سند دانسته، و همواره با مکانیزم‌های نظارتی درونی، حسن اجرای مفاد
                آن را مورد بررسی و بازرسی قرار می‌دهیم. چنانچه شکایتی در مورد نقض حریم خصوصی فردی، به ما برسد، ما با
                کاربر مربوطه تماس گرفته، و همه تلاش خود را جهت رفع مشکلات احتمالی به کار می‌گیریم. همچنین با مراجع قضایی
                و نظارتی حکومتی نیز، همکاری تنگاتنگی جهت حفظ حقوق کاربران و دیگر افراد، خواهیم داشت.
            </p>
        </li>
        <li>
            <h5>تغییرات</h5>
            <p>
                سیاست‌های آمده در این سند، به طور مستمر مورد واکاوی و بررسی‌های مکرر قرار می‌گیرد و ممکن است در هر زمانی
                تغییراتی در آن ایجاد شود. نسخه‌های بروز شده این سند، در آدرس مربوطه در وبگاه سامانه قرار می‌گیرد.
                همچنین، همواره اسناد قبلی نیز، به صورت بایگانی در وبگاه سامانه در دسترس می‌باشد تا افراد بتوانند روند
                تغییرات را مشاهده نمایند.
            </p>
            <p>
                چنانچه زمانی تصمیم بگیرید که دیگر مطابق با سیاست‌های این سند، یا اسناد بروز شده آن، از خدمات استفاده
                نکنید، می‌بایست حساب کاربری خود را ببندید.
            </p>
            <p>
                ما هرگز بدون کسب رضایت از شما، حقوق شما را بر اساس این سیاست‌های حفظ حریم خصوصی کاهش نخواهیم داد. لذا
                چنانچه تغییرات ایجاد شده در این سند، مستلزم کاهش محسوس حقوق شما نباشد، همواره بلافاصله پس از انجام
                تغییرات، موارد جدید اعمال خواهد شد، و در غیر این صورت، زودتر از 14 روز تقویمی بعد از اعلام تغییرات،
                اعمال نمی‌شود، تا شما فرصت کافی برای اطلاع از آن و تصمیم در مورد پذیرش آن داشته باشید. طبیعی است که پس
                از گذشت زمان مقرر، ادامه استفاده شما از سرویس پوشه، به منزله پذیرش سیاست‌های جدید خواهد بود.
            </p>
        </li>
    </ol>
</div>