<div class="text-justify text-sm" >
     <div class="text-center">به نام خدا</div>
    سرویس پوشه به وسیله شرکت تجارت همراه روناش، جهت بهره‌مندی توسعه‌دهندگان یا دارندگان نرم‌افزارهای موبایل ارائه
    می‌شود، که استفاده شما از این سرویس تابع شرایط آمده در این متن بوده، و ضوابطی که در ادامه می‌آید، بر تعاملات بین دو
    طرف حاکم می‌باشد.
    <ol>
        <li><h5>ارتباط طرفین</h5>
            <ol>
                <li>استفاده شما از سرویس پوشه، تابع یک قرارداد حقوقی بین شما و شرکت تجارت همراه روناش به عنوان
                    ارائه‌دهنده سرویس پوشه، می‌باشد که دفتر مرکزی آن در ایران،‌ تهران، شهرک اکباتان، خیابان شهید نفیسی،
                    پلاک 15، واحد 23 قرار دارد، و از این پس، به اختصار شرکت پوشه نامیده می‌شود. در این سند، نحوه تدوین
                    این قرارداد، و برخی از مفاد آن گردآوری شده است.
                </li>
                <li>قرارداد بین شما و شرکت پوشه، همواره حداقل شامل مقررات آمده در این سند، به عنوان «شرایط عمومی»
                    می‌باشد، مگر در مواردی که قرارداد کتبی بین شما و شرکت پوشه منعقد شده باشد و در آن شرایط دیگری به
                    عنوان «شرایط خصوصی» مقرر شده باشد.
                </li>
                <li>بنابراین مجموعه «شرایط عمومی» و «شرایط خصوصی» در صورت وجود، مقررات حاکم بر قرارداد بین شما و شرکت
                    پوشه را تشکیل می‌دهد.
                </li>
                <li>در صورت بروز تناقض بین مقررات موجود در «شرایط عمومی» و «شرایط خصوصی»، اولویت با مقرراتی است که در
                    «شرایط خصوصی» قید شده است.
                </li>
            </ol>
        </li>
        <li><h5>پذیرفتن شرایط</h5>
            <ol>
                <li>به منظور استفاده از سرویس پوشه، باید شرایط استفاده از آن را پذیرفته باشید، در غیر این صورت، امکان
                    استفاده از سرویس را ندارید.
                </li>
                <li>
                    اعلام پذیرش شرایط، به روش‌های زیر رخ می‌دهد:
                    <ol type="a">
                        <li>کلیک بر روی دکمه پذیرش، یا علامت زدن پذیرش شرایط سرویس پوشه، در مواردی که در واسط کاربری
                            نرم‌افزار یا صفحه دارنده یا ارائه‌دهنده سرویس پوشه، چنین امکانی فراهم آمده است.
                        </li>
                        <li>در صورت استفاده از سرویس، از طریق صفحات اینترنتی سرویس، یا نصب نرم‌‌افزارهای مخصوص یا دارنده
                            سرویس پوشه. در این صورت، شما پذیرفته‌اید که شرکت پوشه استفاده شما از سرویس پوشه را به منزله
                            پذیرش شرایط تلقی خواهد نمود.
                        </li>
                    </ol>
                </li>
            </ol>
        </li>
        <li><h5>شرایط ارائه سرویس پوشه</h5>
            <ol>
                <li>شرکت پوشه همواره در حال نوآوری و ارتقای سرویس خود می‌باشد. لذا شما می‌پذیرید که شکل و نحوه سرویس
                    پوشه، می‌تواند به مرور زمان و بدون اطلاع قبلی به شما، تغییر کند.
                </li>
                <li>شما تایید می‌کنید که شرکت پوشه در قالب نوآوری‌ها و خط مشی‌های خود، می‌تواند در هر زمان بنا به تصمیم
                    شرکت پوشه، ارائه سرویس را به شما یا سایر کاربران، ‌به صورت موقت یا دائمی، متوقف کند، یا محدودیت‌هایی
                    را در آن ایجاد نماید، و برای این کار نیازی به اطلاع قبلی به شما نمی‌باشد.
                </li>
                <li>در صورت توقف ارائه سرویس به شما از طرف شرکت، که ناشی از نقض شرایط از طرف شما، یا ناشی از مسائل حقوقی
                    و قضایی نباشد، چنانچه شما برای استفاده از سرویس، وجهی پرداخت کرده باشید و هنگام توقف ارائه سرویس از
                    طرف شرکت، مقداری از وجه شما به صورت اعتبار در حساب کاربری‌تان همچنان موجود باشد، شرکت مبلغ معادل
                    اعتبار موجود در حساب شما را، به نحو مقتضی به شما عودت خواهد داد.
                </li>
                <li>ما معتقدیم که داده‌های شما متعلق به شما بوده، و ممکن است برای شما دارای اهمیت باشد. لذا حفظ دسترسی
                    شما به چنین داده‌هایی از اهمیت بالایی برخوردار است. اگر شرکت پوشه تصمیم بگیرد که به طور کلی ارائه
                    سرویس پوشه را متوقف نماید،و یا ارائه آن را به شما متوقف نماید، بدون اینکه ناشی از نقض شرایط توشط
                    شما، یا امور قانونی و قضایی بوده باشد، چنانچه به طور منطقی ممکن باشد، پیشاپیش به نحو متعارف به شما
                    اطلاع‌رسانی نموده،‌ و فرصت کافی را به شما می‌دهد که اطلاعات خود را از سرویس خارج نمایید.
                </li>
                <li>شما تایید می‌کنید که در صورت غیر فعال شدن دسترسی‌تان به حساب کاربری خود از طرف شرکت پوشه مطابق
                    شرایط، دیگر امکان دسترسی به خدمات، جزئیات حساب، یا هر گونه فایل یا محتوای موجود در حساب خود را
                    نخواهید داشت.
                </li>
                <li>همچنین شما می‌توانید هر زمان که خواستید، دیگر از سرویس پوشه استفاده نکنید، و نیازی نیست که توقف
                    استفاده خود از آن را به اطلاع شرکت پوشه برسانید. در این صورت، هیچ گونه حقی جهت استرداد وجه یا حقوقی
                    دیگری که بر عهده شرکت پوشه باشد نخواهید داشت.
                </li>
            </ol>
        </li>
        <li><h5>شرایط استفاده شما از سرویس</h5>
            <ol>
                <li>شما متعهد می‌شوید که جهت بهره‌مندی از سرویس پوشه، تنها با ارائه اطلاعات دقیق حساب کاربری خود وارد
                    سامانه شده،‌ و از خدمات ارائه شده توسط آن استفاده نمائید، و هیچ‌گونه تلاشی برای استفاده از خدمات
                    سامانه، از راهی غیر از ورود به حساب کاربری خود، ننمائید.
                </li>
                <li>ممکن است خدمات سامانه پوشه، برای مدت موقت یا دائمی، به صورت غیر رایگان به شما عرضه شود. در این صورت،
                    شما می‌پذیرید که طبق تعرفه‌های اعلامی از سوی شرکت پوشه، مبالغ مربوط به خدماتی که از آنها استفاده
                    نموده یا خواهید نمود را، از راههای اعلامی توسط شرکت پوشه، پرداخت خواهید نمود، و متعهد می‌شوید که هیچ
                    گونه تلاشی برای استفاده از خدمات غیر رایگان، بدون پرداخت تعرفه آن نخواهید کرد.
                </li>
                <li>تمامی استفاده‌های شما از سرویس پوشه، باید با رعایت این شرایط، و نیز دیگر قوانین کشور مربوط به
                    استفاده از چنین سرویس‌هایی باشد. در صورت نقض این شرایط یا قانون‌های تایید شده در مراجع قانونی مرتبط،
                    شرکت پوشه می‌تواند به طور مستقل، یا با دستور قضایی، اقدام به بستن حساب کاربری شما نماید.
                </li>
                <li>شما متعهد می‌شوید که در هیچ فعالیتی که موجب وقفه یا اختلال یا تغییر در سرویس‌های ارائه شده در سامانه
                    پوشه، یا اجزای آنها یا عملکرد آنها شود، وارد نشوید.
                </li>
                <li>شما تحت هیچ عنوان و به هیچ منظوری، حق کپی‌برداری، انتقال محتوا، مهندسی معکوس، بازتولید، فروش، و یا
                    تجارت با سرویس پوشه، نشان‌ها، محتواها یا خدمات ارائه شده توسط شرکت پوشه در آن را ندارید.
                </li>
                <li>عواقب ناشی از هر گونه نقض «شرایط» و یا تخطی از قوانین مرتبط (از جمله خسارات وارده به شرکت پوشه)، بر
                    عهده شما بوده و شرکت پوشه در قبال شما یا اشخاص دیگر، هیچگونه مسئولیتی نخواهد داشت.
                </li>
                <li>در صورتی که شما این شرایط را رعایت نکنید و شرکت پوشه بلافاصله اقدامی نکند، این به معنای تایید عدم
                    رعایت شرایط، و دست کشیدن از حقوقی که ممکن است شرکت پوشه داشته باشد نیست. بلکه امکان انجام اقدامات
                    مقتضی توسط شرکت پوشه در برابر این عدم رعایت، همواره در آینده وجود خواهد داشت.
                </li>
            </ol>
        </li>
        <li><h5>حدود مسئولیت شرکت</h5>
            <ol>
                <li>
                    ارائه خدمات مناسب به شما، و حراست از داده‌های شما، و فراهم آوردن بهترین شرایط برای استفاده بهینه و
                    مطلوب شما از سرویس، خواسته و مطلوب شرکت پوشه می‌باشد و نهایت تلاش خود را جهت پیشرفت در این مسیر به
                    کار می‌گیرد. لکن در موارد زیر، شرکت پوشه هیچ گونه تعهدی نسبت به شما نخواهد داشت:
                    <ol>
                        <li>بروز هر گونه خسارت برای شما خواه مستقیم باشد یا غیر مستقیم، خاص باشد یا عام، تبعی یا تصادفی
                            یا هر طور دیگری باشد. این خسارات، اموری مانند از بین رفتن یا کاهش سود،‌ از دست دادن حسن
                            عملکرد یا شهرت شغلی، از دست دادن اطلاعات، کاهش کاربران و غیر اینها را شامل می‌شود.
                        </li>
                        <li>
                            هر گونه خسارت یا آسیبی که توسط شما، برای خودتان یا دیگران ایجاد شده باشد. اینها ممکن است در
                            اثر موارد زیر، و یا موارد دیگر حاصل شود:
                            <ol>
                                <li>اعتماد شما به صحت یا تمامیت امور یا محتواهای نمایش داده شده در سرویس</li>
                                <li>تغییر یا توقف موقت یا دائمی سرویس توسط شرکت</li>
                                <li>حذف یا خرابی یا بروز ناتوانی در نگهداری هر بخش از محتوا یا اطلاعات ارتباطی که توسط
                                    سرویس در اختیار شما قرار گرفته یا به شما منتقل شده است
                                </li>
                                <li>ناتوانی شما در ارائه اطلاعات دقیق حساب خود به شرکت پوشه</li>
                                <li>عدم حفظ رمز عبور یا جزئیات حساب توسط شما به نحو ایمن و محرمانه</li>
                            </ol>
                        </li>
                    </ol>
                </li>
                <li>محدودیت‌های مربوط به مسئولیت شرکت که در بند 5.1 به آنها اشاره شد، چه در حالت آگاهی شرکت نسبت به
                    احتمال بروز چنین آسیب‌ها و صدماتی، و چه در حالت عدم آگاهی شرکت، پابرجا می‌باشند.
                </li>
            </ol>
        </li>
        <li><h5>ششرایط حفظ حریم خصوصی و اطلاعات شخصی</h5>
            <ol>
                <li>برای آگاهی از اطلاعات مربوط به نحوه محافظت از اطلاعات سرویس پوشه، لطفا سند «شریط حفظ حریم خصوصی»
                    سرویس پوشه را مطالعه فرمائید. این سند نحوه استفاده شرکت پوشه از اطلاعات و داده‌های شخصی و مربوط به
                    شما، و نحوه محافظت از آنها در حین استفاده شما از سرویس را توضیح می‌دهد.
                </li>
                <li>شما با استفاده از داده‌های خود مطابق با سند «شرایط حفظ حریم خصوصی» سرویس پوشه موافقت می‌کنید.</li>
                <li>طبق سند «شرایط حفظ حریم خصوصی» سرویس پوشه، شما موافقت می‌کنید که در صورت بروز رخدادی که منجر به درز
                    اطلاعات شما شود و شرکت با توان فنی خود جهت جلوگیری از آن مرتکب تقصیری نشده باشد، مسئولیتی در قبال
                    آن، متوجه شرکت پوشه نخواهد بود.
                </li>
            </ol>
        </li>
        <li><h5>شرایط محتواهای درون سرویس و مجوزها</h5>
            <ol>
                <li>در صورتی که شما دارای نرم‌افزاری باشید که تعدادی از کاربران آن را بر روی دستگاههای خود نصب کرده
                    باشند، سرویس پوشه این امکان را به شما می‌دهد که بتوانید بر بستر این سامانه اینترنتی، با کاربران خود
                    به تبادل محتوا و اطلاعات بپردازید. لذا تمامی مسئولیت محتواهای ارائه شده درون سامانه پوشه، منحصرا بر
                    عهده دارنده حسابی است که نشر دهنده آن محتوا بوده، و شرکت پوشه هیچ گونه مسئولیتی در قبال این محتواها
                    ندارد، مگر در مواردی که شرکت پوشه با کسب مجوزهای مربوطه، خود اقدام به نشر محتوایی نموده باشد.
                </li>
                <li>همچنین اطلاعاتی که بر بستر سامانه پوشه از کاربران شما دریافت شده، و به نحو کلی یا با جزئیات در
                    اختیار شما قرار داده می‌شود، یا جهت استفاده شما از امکانات سامانه مورد بهره‌برداری قرار می‌گیرد،
                    بسته به نوع عملکرد دستگاههای کاربران شما می‌تواند صحیح، غلط، دقیق، دارای خطا، یا غیر قابل دریافت
                    باشد. لذا هیچ گونه مسئولیت و تضمینی در مورد این اطلاعات هم، متوجه شرکت پوشه نمی‌باشد.
                </li>
                <li>کلیه محتواهایی که به وسیله عملکرد حساب کاربری شما بر بستر سامانه پوشه، تولید یا منتشر شود، متعلق به
                    شما می‌باشد، و هیچ شخص حقیقی یا حقوقی دیگری حق کپی‌برداری، انتقال، استفاده، فروش، یا تجارت با
                    محتواهای شما را ندارد، مگر آنکه از شما کسب مجوز کرده باشد. لذا شرکت پوشه در حفظ این حق مالکیت شما و
                    جلوگیری از سوء استفاده دیگران از محتواها و داده‌های شما، کمال تلاش خود را می‌نماید. لکن چنانچه با
                    وجود تلاش‌های صورت گرفته، این گونه سوء استفاده‌هایی صورت پذیرد، شرکت پوشه در قبال آن مسئولیتی ندارد.
                    اما شما می‌توانید از راههای ارائه شده در سامانه پوشه، جهت گزارش سوء استفاده از حساب کاربری، محتواها،
                    یا داده‌های خود به شرکت پوشه استفاده نمایید، تا حداکثر تلاش برای جلوگیری از ادامه آن صورت پذیرد.
                </li>
                <li>اطلاعات دریافتی از کاربران شما، جهت استفاده شما و ارائه خدمات سرویس پوشه به شما جمع‌آوری می‌شود. با
                    توجه به اینکه افرادی که نرم‌افزار شما را نصب می‌کنند، کاربر شما محسوب شده، و شرکت پوشه دسترسی
                    مستقیمی به آنها ندارد، اخذ مجوز جهت جمع‌آوری اطلاعات آنها در اثر استفاده از نرم‌افزار شما، و اخذ
                    دیگر موافقت‌های مربوطه از کاربران‌تان، بر عهده شما بوده، و شرکت پوشه نسبت آن هیچ‌گونه مسئولیتی
                    نداشته، و استفاده شما از سرویس پوشه را به این منزله می‌داند که مجوزها و موافقت‌های مربوطه را کسب
                    کرده‌اید. لذا عواقب ناشی از عدم موافقت ایشان، بر عهده شما می‌باشد. با این حال، شرکت پوشه می‌تواند
                    برای اطلاع کاربران شما از استفاده شما از سرویس پوشه، نشان خود را در محتواهای ارسالی از شما به ایشان،
                    قرار دهد.
                </li>
                <li>حق استفاده از حساب کاربری شما، منحصرا از آن شما است، و حق واگذاری آن به غیر، به نحو موقت یا دائمی را
                    ندارید. لذا مسئولیت کلیه کارکردهای آن با خود شما خواهد بود.
                </li>
                <li>حق ارسال محتوا به کاربران شما نیز، منحصرا از آن شما خواهد بود، و شرکت پوشه اجازه ارسال محتوا به
                    کاربران‌تان را، جز از طریق حساب کاربری شما نخواهد داد، مگر در مواردی که از حیطه اختیارات یا امکانات
                    آن خارج باشد. همچنین شرکت پوشه هم، حق ارسال محتوا به کاربران شما ندارد، مگر در مواردی که مجوز و
                    موافقت مربوطه را از شما دریافت کرده باشد، یا اینکه موارد دیگر «شرایط قرارداد»، یا مسائل حقوقی این حق
                    یا وظیفه را برای آن ایجاد نماید.
                </li>
                <li>ایجاد یا انتشار هر نوع بدافزار، یا محتوای آزاردهنده، غیر قابل تحمل، یا مزاحم، ممنوع است، و مسئولیت و
                    عواقب ناشی از آن، صرفا بر عهده ایجادکننده یا انتشاردهنده آن می‌باشد.
                </li>
            </ol>
        </li>
        <li><h5>پایان ارتباط شما با سرویس پوشه</h5>
            <ol>
                <li>این «شرایط» تا زمانی که شما یا شرکت پوشه به ارتباط خود خاتمه دهید، اعمال می‌شود.</li>
                <li>با پایان یافتن این شرایط، کلیه حقوق قانونی، الزامات و تعهدات مربوط به شما یا شرکت پوشه، که در طول
                    اجرای این شرایط ایجاد شده، یا به طور صریح یا ضمنی نسبت به ادامه آن تاکید شده است، متاثر از پایان این
                    شرایط نخواهد بود، و بر اساس بند 10.1 به قوت خود باقی بوده و قابل پیگیری می‌باشد.
                </li>
                <li>
                    شرکت پوشه در موارد زیر، می‌تواند قرارداد حقوقی خود با شما را لغو، و به ارتباط خود خاتمه دهد:
                    <ol>
                        <li>در صورت نقض هر کدام از بخش‌های «شرایط»، یا در صورتی که عملکرد شما به گونه‌ای باشد که نشان
                            دهد مایل به تبعیت از مفاد «شرایط» یا قادر به تبعیت از آن نیستید؛ یا
                        </li>
                        <li>شرکت به لحاظ قانونی ملزم به انجام این کار شود (مثل اینکه بخشی از خدمات ارائه شده در سرویس
                            غیرقانونی باشد یا بشود)؛ یا
                        </li>
                        <li>از نظر شرکت پوشه، وضعیت خدمات ارائه شده به شما به گونه‌ای باشد که به لحاظ تجاری دیگر قابل
                            اجرا نباشد.
                        </li>
                        <li>شرایطی حاصل شود که امکان دریافت خدمات از مجموعه‌هایی که شرکت پوشه جهت ارائه سرویس به شما، از
                            آنها خدمات دریافت می‌کند یا می‌تواند دریافت کند، دیگر توسط شرکت پوشه میسر نباشد.
                        </li>
                    </ol>
                </li>
                <li>هیچ کدام از مفاد آمده در این ماده، حقوق شرکت پوشه ناشی از مفاد آمده در ماده 3 «شرایط»، مربوط به
                    شرایط ارائه سرویس به شما را تحت تاثیر قرار نمی‌دهد.
                </li>
            </ol>
        </li>
        <li><h5>تغییرات شرایط</h5>
            <ol>
                <li>شرکت پوشه ممکن است هر از چند گاهی این «شرایط عمومی» را تغییر دهد که در این صورت، نسخه جدید آن را در
                    قسمت مربوطه در پایگاه اینترنتی خود قرار داده و جهت اطلاع‌رسانی به شما، اعلامیه‌هایی را نیز در پایگاه
                    اینترنتی خود قرار داده، و در صورت امکان، از طریق ارسال نامه الکترونیک تغییر «شرایط» را به اطلاع شما
                    خواهد رساند.
                </li>
                <li>تغییرات شرایط، زودتر از 14 روز تقویمی پس از ارائه «شرایط» جدید، اعمال نخواهد شد، مگر آنکه تغییرات
                    ناشی از مسائل حقوقی و قانونی بوده، و یا تغییرات در خدمات سرویس پوشه و عملکردهای جدید باشد، که در این
                    صورت فورا اعمال می‌شوند.
                </li>
                <li>شما باید مرتبا «شرایط» را بررسی کنید تا از تغییرات آن به نحو کامل مطلع شوید. بنابراین شما تایید
                    می‌کنید که استفاده شما از خدمات سرویس پوشه پس از تاریخ تغییرات «شرایط»، به منزله پذیرش به‌روزرسانی
                    «شرایط» توسط شرکت پوشه، از جانب شما خواهد بود.
                </li>
                <li>چنانچه شما مایل به پذیرش «شرایط» جدید، پس از اعلام تغییرات نباشید، باید استفاده خود از سرویس پوشه را
                    متوقف نمایید.
                </li>
            </ol>
        </li>
        <li><h5>شرایط حقوقی عمومی</h5>
            <ol>
                <li>شما موافقت می‌کنید که شرکت پوشه می‌تواند اعلامیه‌ها یا بیاناتی (مانند موارد مربوط به تغییرات شرایط)
                    را از طریق رایانامه، پست، تلفن یا پیامک، به شما رسانده و در اختیار شما قرار دهد.
                </li>
                <li>این قرارداد تحت نظارت قوانین جمهوری اسلامی ایران می‌باشد و تمام اموری که در قرارداد قید نشده باشد،
                    وفق قوانین مصوب جمهوری اسلامی ایران، در مورد آن عمل خواهد شد.
                </li>
                <li>طرفین می‌پذیرند که شکایات خود از یکدیگر که مرتبط با این قرارداد و ارائه و استفاده از سرویس پوشه
                    باشد، را صرفا به مراجع قضایی صالح در جمهوری اسلامی ایران ارجاع نمایند، و شکایات واصله به غیر مراجع
                    فوق، از طرفین مسموع نخواهد بود.
                </li>
                <li>چنانچه مرجع قضایی صالح، به غیرقانونی بودن بخشی از «شرایط» حکم دهد، آن بخش بدون تاثیر بر بخش‌های دیگر
                    حذف شده، و بخش‌های دیگر به قوت خود باقی خواهند بود.
                </li>
            </ol>
        </li>
    </ol>
</div>